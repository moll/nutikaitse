Alati tuleb eeldada, et seadmes olev jagatud salvestusruum on ebausaldusväärne
ja sellest võivad andmed kergelt või ootamatutel viisil lekkida st on ohustatud
andmete terviklus (integrity), konfidentsiaalsus ja käideldavus.

- Seadme vahemälu ja rakenduse ajutised tööfailid on võimalikud lekkekanalid,
  kui need on ühiskasutuses teiste rakendustega. Ajutisi või puhverdatud andmeid
  ei tohi hoida avalikult loetavates kataloogides.

- Andmed võivad lekkida teiste rakendustega jagatud salvestuskohtade kaudu, sh
  kõnelogi, aadressiraamat või pildigalerii kaudu. Nt pildigaleriisse
  salvestatud piltide jagamisel võib kasutaja iseenese teadmata oma asukoha
  metaandmeid teistele jagada.  

- Rakenduse konfiguratsiooni võib olla võimalik modifitseerida teiste
  (pahatahtlike) rakenduste poolt. Isegi juhul kui konfiguratsiooniandmed ei ole
  konfidentsiaalsed, on rakenduse korrektse töötamise tagamiseks oluline
  konfiguratsiooni terviklikkuse säilimine.
