---
title: "Komponentide turvalisus"
---
Kontrollida tuleb kõikide kasutatud tarkvara valmiskomponentide turvalisust
ning autentsust, mille puhul see võimalik on. Veendu, kas komponendid pärinevad
usaldusväärsest allikast ja need ei sisalda võimalikke tagauksi ega pahavara.
See hõlmab nii teeke (*library*-sid) kui ka Internetist kopeeritud lähtekoodi.

Kindlam lähenemine on eraldada teiste osapoolte komponendid selliselt, et
turvaaugud neis ei ohustaks rakendust. Näiteks integreeritud veebivaadetele
(*web view*) või reklaambänneritele mitte võimaldada ligipääsu rakenduse
sisefunktsioonidele.
